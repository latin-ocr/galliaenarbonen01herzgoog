“ ln conficienda hac collectione epigraphica quae se-
quenda esset ratio, simpliciter praescribi nobis videbatur
consilio, cui debet inservire: quae enim praecedit historica
de provincia Narbonensi dissertatio, cum magna exparte
nitatur documentis epigraphicis, neque vero ulla extet syl-
loge omnium huius provinciae inscriptionum, ad quam re-
mittantur, qui legunt, necesse erat, quaecunque pro do-
cumentis adhibitae sunt inscriptiones, in unum libellum
coactae historicae expositioni subiungerentur. Et recipienda
quidem erant hac collectione et omnia et sola ea, quae
aliquo modo pro historicis documentis possent esse, unde
consequitur, hanc syllogen , ad numerum inscriptionum quod

, attinet, ex una parte angustiorem sequi rationem quam

corpora mere epigraphica ad unam aliquam regionem per-
tinentia, ex altera parte latiorem. Namque ut reiciendas
erant, quaecunque mera nomina continent inscriptiones vul·
geres, ita recipiendae non solum, quae intra provinciae -
fines repertae sunt, sed etiam quae ad Narbonensis historiam
institutaque pertinentes aliunde poterant repeti. Documenta
autem historica non ii tantum tituli sunt, qui memorabilio-
res res gestas, homines insigniores, aliquam rei municipa-
lis partem commemorant, sed etiam ii, qui tribum indi-
cant, cui quis adscriptus est, sive qui nomina continent
Gallica, deos commemorant Gallicos memorabiliores etc.
Deinde cum longe maxima harum inscriptionum pars plus
semel quidem publici iuris esset facta, sed ita,⁸ ut leges

criticae parum diligenter solerent observari, ad unamquam-
que inscriptionem crisis epigraphica debuit adhiberi. Iam
‚vero prima criticae artis lex est, ut quantum fieri potest,
ad ultimos quasi fontes recedatur3 quam ob rem cum oc-
casio nobis esset ex Italia revertentibus anno 1861 Galliam

 

