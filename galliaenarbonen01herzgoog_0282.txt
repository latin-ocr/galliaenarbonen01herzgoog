IV

meridionalem visendi et duos saltem menses Maium et Iunium
quamquam ne hos quidem integros his studiis ibi vacandi,
’ oppida veteris Narbonensis peragrantes, quas iarn ex libris
collegeramus inscriptiones cum ipsis monumentis contuli·
mus, quae autem incognita erant, quam diligentissime dc-
scripsimus. In hoc opere maxime eo adiuti sumus, quod
in maioribus eius regionis oppidis fere omnibus musea iam
instituta sunt, quo'congeruntur, quaecunque loco moveri
possunt monumenta antiquitatis, quod institutum, modo ac-
curate notetur, unde quidque provenerit, quam commodum
sit colligentibus, nemo non intellegit. Nihilo tamen minus
fieri potuisse, ut fugerent nos monumenta historica quae
fuissent recipienda, non negaverim, sed excusabit eiusmodi
neglegentiam breve temporis spatium in singulis oppidis
nobis concessum. Collectis autem tam ex libris quam ex
monumentis hoc modo titulis quaerebatur, quomodo essent
edendi, utrum, sicut moris est in magnis inscriptionum
corporibus, litteris quadratis, servata versuum, quae in
ipsis monumentis est dispositione, proposita quadam ipsius
monumenti imagine, an simpliciore ratione, relicta, ut ita
dicam, forma monumenti. Et illa quidem forma ut indi-
candis lacunis, exprimendis et diiudicandis supplementis,
demonstrandae denique omni criticae rationi commodissima
est, ita typis ei reddendae magnae obstant difficultates;
praeterea ad eos tanturn titulos rite potest adhiberi, qui
revera ex ipsis monumentis descripti n'ec per multorum ma-
nus traditi ex libris sunt desumpti. Quibus caussis cum
accedat, quod corpus inscriptionum Latinarum Berolinensc.
destinatum colligendis omnibus universi orbis Romani in·
scriptionibus suo tempore syllogen comprehendet Gallica-
rum quoque inscriptionum plenissimam et omnibus illis cri-
ticae artis auxiliis et ornamentis instructam, ad quam qui·
cunque ad usus criticos et ratione artis merae epigraphis

, cae huius provinciae inscriptiones cognituri sunt, utique
debebunt recurrere, abiecimus consilium edendi hos titulos
nostros ad rationem corporum epigraphicorum et modestio-
rem formam adoptantes id potius nobis proposuimus, ut
sicut scriptores veteres ex codicibus manuscriptis desumpti

 

